<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ थेरगाथापाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/</link>
    <description>Recent content in &#43;०८ थेरगाथापाळि on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/index.xml" rel="self" type="application/rss+xml" />
    <item>
      <title>०१. एककनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/01_ekakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/01_ekakanipAto/</guid>
      <description>॥ नमो तस्स भगवतो अरहतो सम्मासम्बुद्धस्स॥&#xA;खुद्दकनिकाये&#xA;थेरगाथापाळि&#xA;निदानगाथा&#xA;सीहानंव नदन्तानं, दाठीनं गिरिगब्भरे।&#xA;सुणाथ भावितत्तानं, गाथा अत्थूपनायिका [अत्तूपनायिका (सी॰ क॰)]॥&#xA;यथानामा यथागोत्ता, यथाधम्मविहारिनो।&#xA;यथाधिमुत्ता सप्पञ्ञा, विहरिंसु अतन्दिता॥&#xA;तत्थ तत्थ विपस्सित्वा, फुसित्वा अच्चुतं पदम्।&#xA;कतन्तं पच्चवेक्खन्ता, इममत्थमभासिसुं॥&#xA;१. एककनिपातो&#xA;१. पठमवग्गो&#xA;१. सुभूतित्थेरगाथा १.&#xA;‘‘छन्ना मे कुटिका सुखा निवाता, वस्स देव यथासुखम्।&#xA;चित्तं मे सुसमाहितं विमुत्तं, आतापी विहरामि वस्स देवा’’ति॥&#xA;इत्थं सुदं [इत्थं सुमं (क॰ अट्ठ॰)] आयस्मा सुभूतित्थेरो गाथं अभासित्थाति।&#xA;२. महाकोट्ठिकत्थेरगाथा २.</description>
    </item>
    <item>
      <title>०२. दुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/02_dukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/02_dukanipAto/</guid>
      <description>२. दुकनिपातो&#xA;१. पठमवग्गो&#xA;१. उत्तरत्थेरगाथा १२१.&#xA;‘‘नत्थि कोचि भवो निच्चो, सङ्खारा वापि सस्सता।&#xA;उप्पज्जन्ति च ते खन्धा, चवन्ति अपरापरं॥&#xA;१२२.&#xA;‘‘एतमादीनं ञत्वा, भवेनम्हि अनत्थिको।&#xA;निस्सटो सब्बकामेहि, पत्तो मे आसवक्खयो’’ति॥&#xA;इत्थं सुदं आयस्मा उत्तरो थेरो गाथायो अभासित्थाति।&#xA;२. पिण्डोलभारद्वाजत्थेरगाथा १२३.&#xA;‘‘नयिदं अनयेन जीवितं, नाहारो हदयस्स सन्तिको।&#xA;आहारट्ठितिको समुस्सयो, इति दिस्वान चरामि एसनं॥&#xA;१२४.&#xA;‘‘पङ्कोति हि नं पवेदयुं, यायं वन्दनपूजना कुलेसु।&#xA;सुखुमं सल्लं दुरुब्बहं, सक्कारो कापुरिसेन दुज्जहो’’ति॥&#xA;इत्थं सुदं आयस्मा पिण्डोलभारद्वाजो थेरो गाथायो अभासित्थाति।</description>
    </item>
    <item>
      <title>०३. तिकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/03_tikanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/03_tikanipAto/</guid>
      <description>३. तिकनिपातो&#xA;१. अङ्गणिकभारद्वाजत्थेरगाथा २१९.&#xA;‘‘अयोनि सुद्धिमन्वेसं, अग्गिं परिचरिं वने।&#xA;सुद्धिमग्गं अजानन्तो, अकासिं अमरं तपं [अकासिं अपरं तपं (स्या॰), अकासिं अमतं तपं (क॰)]॥&#xA;२२०.&#xA;‘‘तं सुखेन सुखं लद्धं, पस्स धम्मसुधम्मतम्।&#xA;तिस्सो विज्जा अनुप्पत्ता, कतं बुद्धस्स सासनं॥&#xA;२२१.&#xA;‘‘ब्रह्मबन्धु पुरे आसिं, इदानि खोम्हि ब्राह्मणो।&#xA;तेविज्जो न्हातको [नहातको (सी॰ अट्ठ॰)] चम्हि, सोत्तियो चम्हि वेदगू’’ति॥&#xA;… अङ्गणिकभारद्वाजो थेरो…।&#xA;२. पच्चयत्थेरगाथा २२२.&#xA;‘‘पञ्चाहाहं पब्बजितो, सेखो अप्पत्तमानसो,&#xA;विहारं मे पविट्ठस्स, चेतसो पणिधी अहु॥&#xA;२२३.&#xA;‘‘नासिस्सं न पिविस्सामि, विहारतो न निक्खमे।</description>
    </item>
    <item>
      <title>०४. चतुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/04_chatukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/04_chatukanipAto/</guid>
      <description>४. चतुकनिपातो&#xA;१. नागसमालत्थेरगाथा २६७.&#xA;‘‘अलङ्कता सुवसना, मालिनी चन्दनुस्सदा।&#xA;मज्झे महापथे नारी, तुरिये नच्चति नट्टकी॥&#xA;२६८.&#xA;‘‘पिण्डिकाय पविट्ठोहं, गच्छन्तो नं उदिक्खिसम्।&#xA;अलङ्कतं सुवसनं, मच्चुपासंव ओड्डितं॥&#xA;२६९.&#xA;‘‘ततो मे मनसीकारो, योनिसो उदपज्जथ।&#xA;आदीनवो पातुरहु, निब्बिदा समतिट्ठथ [सम्पतिट्ठथ (क॰)]॥&#xA;२७०.&#xA;‘‘ततो चित्तं विमुच्चि मे, पस्स धम्मसुधम्मतम्।&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&#xA;… नागसमालो थेरो…।&#xA;२. भगुत्थेरगाथा २७१.&#xA;‘‘अहं मिद्धेन पकतो, विहारा उपनिक्खमिम्।&#xA;चङ्कमं अभिरुहन्तो, तत्थेव पपतिं छमा॥&#xA;२७२.&#xA;‘‘गत्तानि परिमज्जित्वा, पुनपारुय्ह चङ्कमम्।</description>
    </item>
    <item>
      <title>०५. पञ्चकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/05_panchakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/05_panchakanipAto/</guid>
      <description>५. पञ्चकनिपातो&#xA;१. राजदत्तत्थेरगाथा ३१५.&#xA;‘‘भिक्खु सिवथिकं [सीवथिकं (सी॰ स्या॰ पी॰)] गन्त्वा, अद्दस इत्थिमुज्झितम्।&#xA;अपविद्धं सुसानस्मिं, खज्जन्तिं किमिही फुटं॥&#xA;३१६.&#xA;‘‘यञ्हि एके जिगुच्छन्ति, मतं दिस्वान पापकम्।&#xA;कामरागो पातुरहु, अन्धोव सवती [वसती (सी॰)] अहुं॥&#xA;३१७.&#xA;‘‘ओरं ओदनपाकम्हा, तम्हा ठाना अपक्कमिम्।&#xA;सतिमा सम्पजानोहं, एकमन्तं उपाविसिं॥&#xA;३१८.&#xA;‘‘ततो मे मनसीकारो, योनिसो उदपज्जथ।&#xA;आदीनवो पातुरहु, निब्बिदा समतिट्ठथ॥&#xA;३१९.&#xA;‘‘ततो चित्तं विमुच्चि मे, पस्स धम्मसुधम्मतम्।&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&#xA;… राजदत्तो थेरो…।&#xA;२. सुभूतत्थेरगाथा ३२०.</description>
    </item>
    <item>
      <title>०६. छक्कनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/06_ChakkanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/06_ChakkanipAto/</guid>
      <description>६. छक्कनिपातो&#xA;१. उरुवेळकस्सपत्थेरगाथा ३७५.&#xA;‘‘दिस्वान पाटिहीरानि, गोतमस्स यसस्सिनो।&#xA;न तावाहं पणिपतिं, इस्सामानेन वञ्चितो॥&#xA;३७६.&#xA;‘‘मम सङ्कप्पमञ्ञाय, चोदेसि नरसारथि।&#xA;ततो मे आसि संवेगो, अब्भुतो लोमहंसनो॥&#xA;३७७.&#xA;‘‘पुब्बे जटिलभूतस्स, या मे सिद्धि परित्तिका।&#xA;ताहं तदा निराकत्वा [निरंकत्वा (स्या॰ क॰)], पब्बजिं जिनसासने॥&#xA;३७८.&#xA;‘‘पुब्बे यञ्ञेन सन्तुट्ठो, कामधातुपुरक्खतो।&#xA;पच्छा रागञ्च दोसञ्च, मोहञ्चापि समूहनिं॥&#xA;३७९.&#xA;‘‘पुब्बेनिवासं जानामि, दिब्बचक्खु विसोधितम्।&#xA;इद्धिमा परचित्तञ्ञू, दिब्बसोतञ्च पापुणिं॥&#xA;३८०.&#xA;‘‘यस्स चत्थाय पब्बजितो, अगारस्मानगारियम्।&#xA;सो मे अत्थो अनुप्पत्तो, सब्बसंयोजनक्खयो’’ति॥&#xA;… उरुवेळकस्सपो थेरो…।</description>
    </item>
    <item>
      <title>०७. सत्तकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/07_sattakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/07_sattakanipAto/</guid>
      <description>७. सत्तकनिपातो&#xA;१. सुन्दरसमुद्दत्थेरगाथा ४५९.&#xA;‘‘अलङ्कता सुवसना, मालधारी [मालाभारी (सी॰), मालभारी (स्या॰)] विभूसिता।&#xA;अलत्तककतापादा, पादुकारुय्ह वेसिका॥&#xA;४६०.&#xA;‘‘पादुका ओरुहित्वान, पुरतो पञ्जलीकता।&#xA;सा मं सण्हेन मुदुना, म्हितपुब्बं [मिहितपुब्बं (सी॰)] अभासथ’’॥&#xA;४६१.&#xA;‘‘युवासि त्वं पब्बजितो, तिट्ठाहि मम सासने।&#xA;भुञ्ज मानुसके कामे, अहं वित्तं ददामि ते।&#xA;सच्चं ते पटिजानामि, अग्गिं वा ते हरामहं॥&#xA;४६२.&#xA;‘‘यदा जिण्णा भविस्साम, उभो दण्डपरायना।&#xA;उभोपि पब्बजिस्साम, उभयत्थ कटग्गहो’’॥&#xA;४६३.&#xA;‘‘तञ्च दिस्वान याचन्तिं, वेसिकं पञ्जलीकतम्।&#xA;अलङ्कतं सुवसनं, मच्चुपासंव ओड्डितं॥</description>
    </item>
    <item>
      <title>०८. अट्ठकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/08_aTThakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/08_aTThakanipAto/</guid>
      <description>८. अट्ठकनिपातो&#xA;१. महाकच्चायनत्थेरगाथा ४९४.&#xA;‘‘कम्मं बहुकं न कारये, परिवज्जेय्य जनं न उय्यमे।&#xA;सो उस्सुक्को रसानुगिद्धो, अत्थं रिञ्चति यो सुखाधिवाहो॥&#xA;४९५.&#xA;‘‘पङ्कोति हि नं अवेदयुं, यायं वन्दनपूजना कुलेसु।&#xA;सुखुमं सल्लं दुरुब्बहं, सक्कारो कापुरिसेन दुज्जहो॥&#xA;४९६.&#xA;‘‘न परस्सुपनिधाय, कम्मं मच्चस्स पापकम्।&#xA;अत्तना तं न सेवेय्य, कम्मबन्धूहि मातिया॥&#xA;४९७.&#xA;‘‘न परे वचना चोरो, न परे वचना मुनि।&#xA;अत्ता च नं यथावेदि [यथा वेत्ति (सी॰)], देवापि नं तथा विदू॥&#xA;४९८.&#xA;‘‘परे च न विजानन्ति, मयमेत्थ यमामसे।</description>
    </item>
    <item>
      <title>०९. नवकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/09_navakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/09_navakanipAto/</guid>
      <description>९. नवकनिपातो&#xA;१. भूतत्थेरगाथा ५१८.&#xA;‘‘यदा दुक्खं जरामरणन्ति पण्डितो, अविद्दसू यत्थ सिता पुथुज्जना।&#xA;दुक्खं परिञ्ञाय सतोव झायति, ततो रतिं परमतरं न विन्दति॥&#xA;५१९.&#xA;‘‘यदा दुक्खस्सावहनिं विसत्तिकं, पपञ्चसङ्घातदुखाधिवाहिनिम्।&#xA;तण्हं पहन्त्वान सतोव झायति, ततो रतिं परमतरं न विन्दति॥&#xA;५२०.&#xA;‘‘यदा सिवं द्वेचतुरङ्गगामिनं, मग्गुत्तमं सब्बकिलेससोधनम्।&#xA;पञ्ञाय पस्सित्व सतोव झायति, ततो रतिं परमतरं न विन्दति॥&#xA;५२१.&#xA;‘‘यदा असोकं विरजं असङ्खतं, सन्तं पदं सब्बकिलेससोधनम्।&#xA;भावेति सञ्ञोजनबन्धनच्छिदं, ततो रतिं परमतरं न विन्दति॥&#xA;५२२.&#xA;‘‘यदा नभे गज्जति मेघदुन्दुभि, धाराकुला विहगपथे समन्ततो।</description>
    </item>
    <item>
      <title>१०. दसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/10_dasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/10_dasakanipAto/</guid>
      <description>१०. दसकनिपातो&#xA;१. काळुदायित्थेरगाथा ५२७.&#xA;‘‘अङ्गारिनो दानि दुमा भदन्ते, फलेसिनो छदनं विप्पहाय।&#xA;ते अच्चिमन्तोव पभासयन्ति, समयो महावीर भागी रसानं॥&#xA;५२८.&#xA;‘‘दुमानि फुल्लानि मनोरमानि, समन्ततो सब्बदिसा पवन्ति।&#xA;पत्तं पहाय फलमाससाना [फलमासमानो (क॰)], कालो इतो पक्कमनाय वीर॥&#xA;५२९.&#xA;‘‘नेवातिसीतं न पनातिउण्हं, सुखा उतु अद्धनिया भदन्ते।&#xA;पस्सन्तु तं साकिया कोळिया च, पच्छामुखं रोहिनियं तरन्तं॥&#xA;५३०.&#xA;‘‘आसाय कसते खेत्तं, बीजं आसाय वप्पति।&#xA;आसाय वाणिजा यन्ति, समुद्दं धनहारका।&#xA;याय आसाय तिट्ठामि, सा मे आसा समिज्झतु॥</description>
    </item>
    <item>
      <title>११. एकादसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/11_ekAdasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/11_ekAdasanipAto/</guid>
      <description>११. एकादसनिपातो&#xA;१. संकिच्चत्थेरगाथा ५९७.&#xA;‘‘किं तवत्थो वने तात, उज्जुहानोव पावुसे।&#xA;वेरम्भा रमणीया ते, पविवेको हि झायिनं॥&#xA;५९८.&#xA;‘‘यथा अब्भानि वेरम्भो, वातो नुदति पावुसे।&#xA;सञ्ञा मे अभिकिरन्ति, विवेकपटिसञ्ञुता॥&#xA;५९९.&#xA;‘‘अपण्डरो अण्डसम्भवो, सीवथिकाय निकेतचारिको।&#xA;उप्पादयतेव मे सतिं, सन्देहस्मिं विरागनिस्सितं॥&#xA;६००.&#xA;‘‘यञ्च अञ्ञे न रक्खन्ति, यो च अञ्ञे न रक्खति।&#xA;स वे भिक्खु सुखं सेति, कामेसु अनपेक्खवा॥&#xA;६०१.&#xA;‘‘अच्छोदिका पुथुसिला, गोनङ्गुलमिगायुता।&#xA;अम्बुसेवालसञ्छन्ना, ते सेला रमयन्ति मं॥&#xA;६०२.&#xA;‘‘वसितं मे अरञ्ञेसु, कन्दरासु गुहासु च।</description>
    </item>
    <item>
      <title>१२. द्वादसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/12_dvAdasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/12_dvAdasakanipAto/</guid>
      <description>१२. द्वादसकनिपातो&#xA;१. सीलवत्थेरगाथा ६०८.&#xA;‘‘सीलमेविध सिक्खेथ, अस्मिं लोके सुसिक्खितम्।&#xA;सीलं हि सब्बसम्पत्तिं, उपनामेति सेवितं॥&#xA;६०९.&#xA;‘‘सीलं रक्खेय्य मेधावी, पत्थयानो तयो सुखे।&#xA;पसंसं वित्तिलाभञ्च, पेच्च सग्गे पमोदनं [पेच्च सग्गे च मोदनं (सी॰ पी॰)]॥&#xA;६१०.&#xA;‘‘सीलवा हि बहू मित्ते, सञ्ञमेनाधिगच्छति।&#xA;दुस्सीलो पन मित्तेहि, धंसते पापमाचरं॥&#xA;६११.&#xA;‘‘अवण्णञ्च अकित्तिञ्च, दुस्सीलो लभते नरो।&#xA;वण्णं कित्तिं पसंसञ्च, सदा लभति सीलवा॥&#xA;६१२.&#xA;‘‘आदि सीलं पतिट्ठा च, कल्याणानञ्च मातुकम्।&#xA;पमुखं सब्बधम्मानं, तस्मा सीलं विसोधये॥&#xA;६१३.&#xA;‘‘वेला च संवरं सीलं [संवरो सीलं (सी॰), संवरसीलं (सी॰ अट्ठ॰)], चित्तस्स अभिहासनम्।</description>
    </item>
    <item>
      <title>१३. तेरसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/13_terasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/13_terasanipAto/</guid>
      <description>१३. तेरसनिपातो&#xA;१. सोणकोळिविसत्थेरगाथा ६३२.&#xA;‘‘याहु रट्ठे समुक्कट्ठो, रञ्ञो अङ्गस्स पद्धगू [पत्थगू (स्या॰), पट्ठगू (क॰)]।&#xA;स्वाज्ज धम्मेसु उक्कट्ठो, सोणो दुक्खस्स पारगू॥&#xA;६३३.&#xA;‘‘पञ्च छिन्दे पञ्च जहे, पञ्च चुत्तरि भावये।&#xA;पञ्चसङ्गातिगो भिक्खु, ओघतिण्णोति वुच्चति॥&#xA;६३४.&#xA;‘‘उन्नळस्स पमत्तस्स, बाहिरासस्स [बाहिरासयस्स (क॰)] भिक्खुनो।&#xA;सीलं समाधि पञ्ञा च, पारिपूरिं न गच्छति॥&#xA;६३५.&#xA;‘‘यञ्हि किच्चं अपविद्धं [तदपविद्धं (सी॰ स्या॰)], अकिच्चं पन करीयति।&#xA;उन्नळानं पमत्तानं, तेसं वड्ढन्ति आसवा॥&#xA;६३६.&#xA;‘‘येसञ्च सुसमारद्धा, निच्चं कायगता सति।&#xA;अकिच्चं ते न सेवन्ति, किच्चे सातच्चकारिनो।</description>
    </item>
    <item>
      <title>१४. चुद्दसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/14_chuddasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/14_chuddasakanipAto/</guid>
      <description>१४. चुद्दसकनिपातो&#xA;१. खदिरवनियरेवतत्थेरगाथा ६४५.&#xA;‘‘यदा अहं पब्बजितो, अगारस्मानगारियम्।&#xA;नाभिजानामि सङ्कप्पं, अनरियं दोससंहितं॥&#xA;६४६.&#xA;‘‘‘इमे हञ्ञन्तु वज्झन्तु, दुक्खं पप्पोन्तु पाणिनो’।&#xA;सङ्कप्पं नाभिजानामि, इमस्मिं दीघमन्तरे॥&#xA;६४७.&#xA;‘‘मेत्तञ्च अभिजानामि, अप्पमाणं सुभावितम्।&#xA;अनुपुब्बं परिचितं, यथा बुद्धेन देसितं॥&#xA;६४८.&#xA;‘‘सब्बमित्तो सब्बसखो, सब्बभूतानुकम्पको।&#xA;मेत्तचित्तञ्च [मेत्तं चित्तं (सी॰ स्या॰)] भावेमि, अब्यापज्जरतो [अब्यापज्झरतो (सी॰ स्या॰)] सदा॥&#xA;६४९.&#xA;‘‘असंहीरं असंकुप्पं, चित्तं आमोदयामहम्।&#xA;ब्रह्मविहारं भावेमि, अकापुरिससेवितं॥&#xA;६५०.&#xA;‘‘अवितक्कं समापन्नो, सम्मासम्बुद्धसावको।&#xA;अरियेन तुण्हीभावेन, उपेतो होति तावदे॥&#xA;६५१.&#xA;‘‘यथापि पब्बतो सेलो, अचलो सुप्पतिट्ठितो।</description>
    </item>
    <item>
      <title>१५. सोळसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/15_soLasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/15_soLasakanipAto/</guid>
      <description>१५. सोळसकनिपातो&#xA;१. अञ्ञासिकोण्डञ्ञत्थेरगाथा ६७३.&#xA;‘‘एस भिय्यो पसीदामि, सुत्वा धम्मं महारसम्।&#xA;विरागो देसितो धम्मो, अनुपादाय सब्बसो॥&#xA;६७४.&#xA;‘‘बहूनि लोके चित्रानि, अस्मिं पथविमण्डले।&#xA;मथेन्ति मञ्ञे सङ्कप्पं, सुभं रागूपसंहितं॥&#xA;६७५.&#xA;‘‘रजमुहतञ्च वातेन, यथा मेघोपसम्मये।&#xA;एवं सम्मन्ति सङ्कप्पा, यदा पञ्ञाय पस्सति॥&#xA;६७६.&#xA;[ध॰ प॰ २७७ धम्मपदे] ‘‘सब्बे सङ्खारा अनिच्चाति, यदा पञ्ञाय पस्सति।&#xA;अथ निब्बिन्दति दुक्खे, एस मग्गो विसुद्धिया॥&#xA;६७७ .&#xA;[ध॰ प॰ २७८ धम्मपदे] ‘‘सब्बे सङ्खारा दुक्खाति, यदा पञ्ञाय पस्सति&#xA;अथ निब्बिन्दति दुक्खे, एस मग्गो विसुद्धिया॥</description>
    </item>
    <item>
      <title>१६. वीसतिनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/16_vIsatinipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/16_vIsatinipAto/</guid>
      <description>१६. वीसतिनिपातो&#xA;१. अधिमुत्तत्थेरगाथा ७०५.&#xA;‘‘यञ्ञत्थं वा धनत्थं वा, ये हनाम मयं पुरे।&#xA;अवसेसं [अवसे तं (सी॰ अट्ठ॰ मूलपाठो), अवसेसानं (अट्ठ॰?)] भयं होति, वेधन्ति विलपन्ति च॥&#xA;७०६.&#xA;‘‘तस्स ते नत्थि भीतत्तं, भिय्यो वण्णो पसीदति।&#xA;कस्मा न परिदेवेसि, एवरूपे महब्भये॥&#xA;७०७.&#xA;‘‘नत्थि चेतसिकं दुक्खं, अनपेक्खस्स गामणि।&#xA;अतिक्कन्ता भया सब्बे, खीणसंयोजनस्स वे॥&#xA;७०८.&#xA;‘‘खीणाय भवनेत्तिया, दिट्ठे धम्मे यथातथे।&#xA;न भयं मरणे होति, भारनिक्खेपने यथा॥&#xA;७०९.&#xA;‘‘सुचिण्णं ब्रह्मचरियं मे, मग्गो चापि सुभावितो।&#xA;मरणे मे भयं नत्थि, रोगानमिव सङ्खये॥</description>
    </item>
    <item>
      <title>१७. तिंसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/17_tiMsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/17_tiMsanipAto/</guid>
      <description>१७. तिंसनिपातो&#xA;१. फुस्सत्थेरगाथा ९४९.&#xA;पासादिके बहू दिस्वा, भावितत्ते सुसंवुते।&#xA;इसि पण्डरसगोत्तो [पण्डरस्स गोत्तो (सी॰)], अपुच्छि फुस्ससव्हयं॥&#xA;९५०.&#xA;‘‘किंछन्दा किमधिप्पाया, किमाकप्पा भविस्सरे।&#xA;अनागतम्हि कालम्हि, तं मे अक्खाहि पुच्छितो’’॥&#xA;९५१.&#xA;‘‘सुणोहि वचनं मय्हं, इसिपण्डरसव्हय।&#xA;सक्कच्चं उपधारेहि, आचिक्खिस्साम्यनागतं॥&#xA;९५२.&#xA;‘‘कोधना उपनाही च, मक्खी थम्भी सठा बहू।&#xA;उस्सुकी नानावादा च, भविस्सन्ति अनागते॥&#xA;९५३.&#xA;‘‘अञ्ञातमानिनो धम्मे, गम्भीरे तीरगोचरा।&#xA;लहुका अगरु धम्मे, अञ्ञमञ्ञमगारवा॥&#xA;९५४.&#xA;‘‘बहू आदीनवा लोके, उप्पज्जिस्सन्त्यनागते।&#xA;सुदेसितं इमं धम्मं, किलेसेस्सन्ति [किलेसिस्सन्ति (सी॰), किलिसिस्सन्ति (स्या॰ क॰)] दुम्मती॥</description>
    </item>
    <item>
      <title>१८. चत्तालीसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/18_chattAlIsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/18_chattAlIsanipAto/</guid>
      <description>१८. चत्तालीसनिपातो&#xA;१. महाकस्सपत्थेरगाथा १०५४.&#xA;‘‘न गणेन पुरक्खतो चरे, विमनो होति समाधि दुल्लभो।&#xA;नानाजनसङ्गहो दुखो, इति दिस्वान गणं न रोचये॥&#xA;१०५५.&#xA;‘‘न कुलानि उपब्बजे मुनि, विमनो होति समाधि दुल्लभो।&#xA;सो उस्सुक्को रसानुगिद्धो, अत्थं रिञ्चति यो सुखावहो॥&#xA;१०५६.&#xA;‘‘पङ्कोति हि नं अवेदयुं, यायं वन्दनपूजना कुलेसु।&#xA;सुखुमं सल्ल दुरुब्बहं, सक्कारो कापुरिसेन दुज्जहो॥&#xA;१०५७.&#xA;‘‘सेनासनम्हा ओरुय्ह, नगरं पिण्डाय पाविसिम्।&#xA;भुञ्जन्तं पुरिसं कुट्ठिं, सक्कच्चं तं उपट्ठहिं॥&#xA;१०५८.&#xA;‘‘सो मे [तं (सी॰ क॰)] पक्केन हत्थेन, आलोपं उपनामयि।</description>
    </item>
    <item>
      <title>१९. पञ्ञासनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/19_pa~n~nAsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/19_pa~n~nAsanipAto/</guid>
      <description>१९. पञ्ञासनिपातो&#xA;१. तालपुटत्थेरगाथा १०९४.&#xA;‘‘कदा नुहं पब्बतकन्दरासु, एकाकियो अद्दुतियो विहस्सम्।&#xA;अनिच्चतो सब्बभवं विपस्सं, तं मे इदं तं नु कदा भविस्सति॥&#xA;१०९५.&#xA;‘‘कदा नुहं भिन्नपटन्धरो मुनि, कासाववत्थो अममो निरासो।&#xA;रागञ्च दोसञ्च तथेव मोहं, हन्त्वा सुखी पवनगतो विहस्सं॥&#xA;१०९६.&#xA;‘‘कदा अनिच्चं वधरोगनीळं, कायं इमं मच्चुजरायुपद्दुतम्।&#xA;विपस्समानो वीतभयो विहस्सं, एको वने तं नु कदा भविस्सति॥&#xA;१०९७.&#xA;‘‘कदा नुहं भयजननिं दुखावहं, तण्हालतं बहुविधानुवत्तनिम्।&#xA;पञ्ञामयं तिखिणमसिं गहेत्वा, छेत्वा वसे तम्पि कदा भविस्सति॥&#xA;१०९८.&#xA;‘‘कदा नु पञ्ञामयमुग्गतेजं, सत्थं इसीनं सहसादियित्वा।</description>
    </item>
    <item>
      <title>२०. सट्ठिनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/20_saTThinipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/20_saTThinipAto/</guid>
      <description>२०. सट्ठिनिपातो&#xA;१. महामोग्गल्लानत्थेरगाथा ११४९.&#xA;‘‘आरञ्ञिका पिण्डपातिका, उञ्छापत्तागते रता।&#xA;दालेमु मच्चुनो सेनं, अज्झत्तं सुसमाहिता॥&#xA;११५०.&#xA;‘‘आरञ्ञिका पिण्डपातिका, उञ्छापत्तागते रता।&#xA;धुनाम मच्चुनो सेनं, नळागारंव कुञ्जरो॥&#xA;११५१.&#xA;‘‘रुक्खमूलिका साततिका, उञ्छापत्तागते रता।&#xA;दालेमु मच्चुनो सेनं, अज्झत्तं सुसमाहिता॥&#xA;११५२.&#xA;‘‘रुक्खमूलिका साततिका, उञ्छापत्तागते रता।&#xA;धुनाम मच्चुनो सेनं, नळागारंव कुञ्जरो॥&#xA;११५३.&#xA;‘‘अट्ठिकङ्कलकुटिके, मंसन्हारुपसिब्बिते।&#xA;धिरत्थु पुरे दुग्गन्धे, परगत्ते ममायसे॥&#xA;११५४.&#xA;‘‘गूथभस्ते तचोनद्धे, उरगण्डिपिसाचिनि।&#xA;नव सोतानि ते काये, यानि सन्दन्ति सब्बदा॥&#xA;११५५.&#xA;‘‘तव सरीरं नवसोतं, दुग्गन्धकरं परिबन्धम्।&#xA;भिक्खु परिवज्जयते तं, मीळ्हं च यथा सुचिकामो॥</description>
    </item>
    <item>
      <title>२१. महानिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/21_mahAnipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/21_mahAnipAto/</guid>
      <description>२१. महानिपातो&#xA;१. वङ्गीसत्थेरगाथा १२१८.&#xA;‘‘निक्खन्तं वत मं सन्तं, अगारस्मानगारियम्।&#xA;वितक्का उपधावन्ति, पगब्भा कण्हतो इमे॥&#xA;१२१९.&#xA;‘‘उग्गपुत्ता महिस्सासा, सिक्खिता दळ्हधम्मिनो [दळ्हधन्विनो (सी॰ अट्ठ॰)]।&#xA;समन्ता परिकिरेय्युं, सहस्सं अपलायिनं॥&#xA;१२२०.&#xA;‘‘सचेपि एत्तका [एततो (सं॰ नि॰ १.२०९)] भिय्यो, आगमिस्सन्ति इत्थियो।&#xA;नेव मं ब्याधयिस्सन्ति [ब्याथयिस्सन्ति (?)], धम्मे सम्हि [धम्मेस्वम्हि (स्या॰ क॰)] पतिट्ठितो॥&#xA;१२२१.&#xA;‘‘सक्खी हि मे सुतं एतं, बुद्धस्सादिच्चबन्धुनो।&#xA;निब्बानगमनं मग्गं, तत्थ मे निरतो मनो॥&#xA;१२२२.&#xA;‘‘एवं चे मं विहरन्तं, पापिम उपगच्छसि।&#xA;तथा मच्चु करिस्सामि, न मे मग्गम्पि दक्खसि॥</description>
    </item>
  </channel>
</rss>
