<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ निरुत्तिदीपनी on पाळिषु विश्वासटिप्पणयो</title>
    <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/</link>
    <description>Recent content in &#43;०१ निरुत्तिदीपनी on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    <atom:link href="https://vishvAsa.github.io/pALi/06_leDI_sayADo_gantha-sangaho/01_niruttidIpanI/index.xml" rel="self" type="application/rss+xml" />
    <item>
      <title>०१. सन्धिकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/01_sandhikaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/01_sandhikaNDa/</guid>
      <description>॥ नमो तस्स भगवतो अरहतो सम्मासम्बुद्धस्स ॥&#xA;निरुत्तिदीपनीपाठ&#xA;गन्थारम्भ&#xA;१.&#xA;चतुरासीतिसहस्स , धम्मक्खन्धापभङ्करा।&#xA;लोकम्हि यस्स जोतन्ति, नन्तवण्णपभस्सरा॥&#xA;२.&#xA;अनन्तवण्णं सम्बुद्धं, वन्दे निरुत्तिपारगुं।&#xA;सद्धम्मञ्‍चस्स सङ्घञ्‍च, विसुद्धवण्णभाजनं॥&#xA;३.&#xA;मोग्गल्‍लानो महाञाणी, निरुत्तारञ्‍ञकेसरी।&#xA;नदि ब्याकरणंनादं, सोगतारञ्‍ञब्यापनं॥&#xA;४.&#xA;तस्सत्थं दीपयिस्सामि, नानारासिंविभाजयं।&#xA;ओगाय्ह सद्दसत्थानि, नवङ्गं सत्थुसासनन्ति॥&#xA;१. सन्धिकण्ड&#xA;सञ्‍ञारासि गरुसञ्‍ञारासि वण्णो , सरो, सवण्णो, दीघो, रस्सो, ब्यञ्‍जनो, वग्गो, निग्गहीतं।&#xA;१. अआदयो तितालीसं [तितालीस (बहूसु)] वण्णा [क॰ २; रू॰ २; नी॰ १, २]॥&#xA;अआदयो बिन्दन्ता तेचत्तालीसक्खरा वण्णा नाम होन्ति।</description>
    </item>
    <item>
      <title>०२. नामकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/02_nAmakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/02_nAmakaNDa/</guid>
      <description>२. नामकण्ड&#xA;विभत्तिरासि अथ लिङ्गम्हा स्यादिविभत्तिविधानं दीपियते।&#xA;लिङ्गं, नामं, पाटिपदिकन्ति अत्थतो एकं, दब्बाभिधानस्स पुरिसादिकस्स पकतिरूपस्सेतं नामं। तञ्हि सत्तन्नं विभत्तीनं वसेन विभागं पत्वा किञ्चि विसदरूपं होति, किञ्चि अविसदरूपं, किञ्चि मज्झिमरूपन्ति एवं तिविधेन लिङ्गरूपेन युत्तत्ता लिङ्गन्ति वुच्चति।&#xA;तदेव किञ्चि सद्दलिङ्गानुरूपं, किञ्चि अत्थलिङ्गानुरूपञ्च परिणमन्तं पवत्तति, तस्मा नामन्ति च वुच्चति।&#xA;तदेव धातु, पच्चय, विभत्तिपदेहि चेवसद्दपदत्थकपदेहि च ‘विसुं भूतं पद’न्ति कत्वा पाटिपदिकन्ति च वुच्चति।&#xA;तत्थ धातुपदं नाम ब्रू, भू, हूइच्चादि।&#xA;पच्चयपदं नाम ण, तब्ब, अनीय इच्चादि।</description>
    </item>
    <item>
      <title>०३. कारककण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/03_kArakakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/03_kArakakaNDa/</guid>
      <description>३. कारककण्ड&#xA;पठमाविभत्तिरासि अथ नामविभत्तीनं अत्थभेदा वुच्‍चन्ते।&#xA;कस्मिं अत्थे पठमा?&#xA;२८९. पठमत्थमत्ते [चं॰ २.१.९३; पा॰ २.३.४६]।&#xA;नामस्स अभिधेय्यमत्ते पठमाविभत्ति होति।&#xA;रुक्खो, माला, धनं।&#xA;एत्थ च मत्तसद्देन कत्तु, कम्मादिके विभत्यत्थे निवत्तेति। तस्मा अत्थमत्तन्ति लिङ्गत्थोयेव वुच्‍चति।&#xA;तत्थ अनुच्‍चारिते सति सुणन्तस्स अविदितो अत्थो लीनत्थो नाम। तं लीनमत्थं गमेति बोधेतीति लिङ्गं, उच्‍चारितपदं।&#xA;तं पन पकतिलिङ्गं, निप्फन्‍नलिङ्गन्ति दुविधं। तत्थ विभत्तिरहितं पकतिलिङ्गं इधाधिप्पेतं लिङ्ग, विभत्तीनं विसुं विसुं विभागट्ठानत्ता।&#xA;लीनं अङ्गन्ति लिङ्गं। तत्थ ‘लीन’न्ति अपाकटं। ‘अङ्ग’न्ति अवयवो। लिङ्गं, नामं, पाटिपदिकन्ति अत्थतो एकं।</description>
    </item>
    <item>
      <title>०४. समासकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/04_samAsakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/04_samAsakaNDa/</guid>
      <description>४. समासकण्ड&#xA;अथ युत्तत्थानं स्याद्यन्तपदानं एकत्थीभावो वुच्‍चते। एकत्थीभावोति च इध समासो वुच्‍चति। सो च समासो छब्बिधो अब्ययीभावो, तप्पुरिसो, कम्मधारयो, दिगु, बहुब्बीहि, द्वन्दोति।&#xA;अब्ययीभावसमास तत्थ अब्ययीभावो पठमं वुच्‍चते। ब्ययो वुच्‍चति विकारो, नत्थि ब्ययो एतस्साति अब्ययो, अब्ययो हुत्वा भवतीति अब्ययीभावो, नानालिङ्ग, विभत्ति, वचनेसु रूपविकाररहितो हुत्वा भवतीति अत्थो, सब्बलिङ्ग,-विभत्ति, वचनेसुपि येभुय्येन एकरूपेन पवत्ततीति वुत्तं होति।&#xA;अब्ययन्ति वा उपसग्गनिपातानं एव नामं, अयं पन पकति अब्ययं न होति, असङ्ख्येहि सह एकत्थतावसेन अब्ययं होति, इति अनब्ययम्पि अब्ययं भवतीति अब्ययीभावो।</description>
    </item>
    <item>
      <title>०५. तद्धित</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/05_taddhita/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/05_taddhita/</guid>
      <description>५. तद्धित&#xA;अथ तद्धितविधानं दीपियते।&#xA;तद्धितवुत्ति नाम विचित्रा होति, सातिसयेन विचित्रञाणहितं वहति, तस्मा तेसं तेसं कुलपुत्तानं हितन्ति तद्धितं, इमस्मिं कण्डे सब्बविधानस्स नामं। तं पन अट्ठविधं होति अपच्‍चं, अनेकत्थं, अस्सत्थि, भावकम्मं, परिमाणं, सङ्ख्या, खुद्दकं, नानात्तन्ति।&#xA;अपच्‍चरासि ४३०. णो वापच्‍चे [क॰ ३४४; रू॰ ३६१; नी॰ ७५२; चं॰ २.४.१६; पा॰ ४.१.९२; ‘सरानमादिस्सा…’ (बहूसु)]।&#xA;छट्ठ्यन्ता नामम्हा तस्स अपच्‍चन्ति अत्थे विकप्पेन णपच्‍चयो होति। वासद्दो वाक्य, समासानं विकप्पनत्थो, इतो परं अनुवत्तते, तेन सब्बत्थ विकप्पविधि सिज्झति। णानुबन्धो वुद्ध्यत्थो, सो पयोगअप्पयोगी। वसिट्ठस्स अपच्‍चन्ति अत्थे इमिना सुत्तेन वसिट्ठम्हा णपच्‍चयो, सो साम्यत्थञ्‍च अपच्‍चत्थञ्‍च उभयं वदति, छट्ठी च अपच्‍चपदञ्‍च तेन वुत्तत्था नाम होन्ति, वसिट्ठपदं पच्‍चयेन सह एकत्थं होति, उभयं एकतो हुत्वा पुत्तस्स नामं होतीति अत्थो। ततो ‘एकत्थताय’न्ति छट्ठिया लोपो, अपच्‍चपदं पन वुत्तत्थमत्तेन लुप्पति। तञ्हि सुत्ते पधानभावेन निद्दिट्ठं होति, न छट्ठीति, महावुत्तिना वा पदानं लोपो। एवं सब्बत्थ।</description>
    </item>
    <item>
      <title>०६. आख्यातकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/06_AkhyAtakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/06_AkhyAtakaNDa/</guid>
      <description>६. आख्यातकण्ड&#xA;सुद्धकत्तुरूप अथ धातुपच्‍चयसंसिद्धं काल, कारक, पुरिस, सङ्ख्याभेददीपकं लिङ्गभेदरहितं क्रियापधानवाचकं त्याद्यन्तनामकं आख्यातपदं दीपियते।&#xA;तत्थ क्रियं धारेतीति धातु। सा पकतिधातु, विकतिधातु, नामधातुवसेन तिविधा।&#xA;तत्थ भू, हू, गमु, पच इच्‍चादि पकतिधातु नाम सभावेन सिद्धत्ता।&#xA;तितिक्ख, तिकिच्छ, बुभुक्ख, जिघच्छइच्‍चादि विकतिधातु नाम सङ्खतवसेन सिद्धत्ता।&#xA;पुत्तीय, पब्बताय इच्‍चादि नामधातु नाम नामभूतस्स सतो क्रियवाचीपच्‍चययोगेन धातुट्ठाने ठितत्ता।&#xA;पकतिधातु च सकम्मिका’कम्मिकवसेन दुविधा।&#xA;तत्थया धातु कम्मापेक्खं क्रियं वदति, सा सकम्मिका नाम। गामं गच्छति, ओदनं पचति इच्‍चादि।&#xA;या कम्मनिरपेक्खं क्रियं वदति, सा अकम्मिका नाम। भवति, होति, तिट्ठति, सेति इच्‍चादि।</description>
    </item>
    <item>
      <title>०७. कितकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/07_kitakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/07_kitakaNDa/</guid>
      <description>७. कितकण्ड&#xA;धात्वन्तविकाररासि विसंयोगरूपरासि अथ धातुपच्चयसंसिद्धं काल, कारक, लिङ्ग, सङ्ख्या, क्रियाभेददीपकं दब्बप्पधानवाचकं कितकपदं दीपियते।&#xA;तत्थ अतीतादयो कालभेदो नाम।&#xA;कत्ता च कम्मञ्च करणञ्च सम्पदानञ्च अपादानञ्च अधिकरणञ्च भावो चाति सत्त साधनानि कारकभेदो नाम।&#xA;इत्थिलिङ्गादीनि लिङ्गभेदो नाम।&#xA;एकत्त, बहुत्तभेदो सङ्ख्याभेदो नाम।&#xA;तस्सीलक्रिया, तद्धम्मक्रिया, तस्साधुकारक्रिया, अत्तमानक्रिया, अभिक्खञ्ञक्रिया, अरहक्रिया, सक्कक्रिया, पेसनक्रिया, अतिसग्गक्रिया, पत्तकालारोचनक्रिया, अवस्सम्भावीक्रियादयो क्रियाभेदो नाम।&#xA;‘‘गमनं भवति, पचनं जानाति’’ इच्चादीसु पच्चयत्थभूतो भावो नाम साधनरूपो होति। जाति विय सङ्खतधम्मस्स धात्वत्थभूताय साध्यक्रियाय साधकत्ता लिङ्गत्तययुत्तो च होति, क्रिया, कारो, करणन्ति सिद्धत्ता सङ्ख्याभेदयुत्तो च होति-नानाधात्वत्थानञ्च कत्तु, कम्मानञ्च कालादीनञ्च भेदेन सरूपभेदसब्भवतो, तस्मा सोपि दब्बे एव सङ्गय्हतीति कत्वा ‘दब्बप्पधानवाचक’न्ति वुत्तं। सेसं सब्बं त्यादिकण्डे भावसाधनविनिच्छये वुत्तमेव।</description>
    </item>
  </channel>
</rss>
