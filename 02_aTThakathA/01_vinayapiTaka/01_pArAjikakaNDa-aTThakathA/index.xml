<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ पाराजिककण्ड-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/</link>
    <description>Recent content in &#43;०१ पाराजिककण्ड-अट्ठकथा on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/index.xml" rel="self" type="application/rss+xml" />
    <item>
      <title>० गन्थारम्भकथा</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/0_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/0_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥&#xA;विनयपिटके&#xA;पाराजिककण्ड-अट्ठकथा (पठमो भागो)&#xA;गन्थारम्भकथा&#xA;यो कप्पकोटीहिपि अप्पमेय्यम्।&#xA;कालं करोन्तो अतिदुक्करानि।&#xA;खेदं गतो लोकहिताय नाथो।&#xA;नमो महाकारुणिकस्स तस्स॥&#xA;असम्बुधं बुद्धनिसेवितं यम्।&#xA;भवाभवं गच्छति जीवलोको।&#xA;नमो अविज्जादिकिलेसजाल-&#xA;विद्धंसिनो धम्मवरस्स तस्स॥&#xA;गुणेहि यो सीलसमाधिपञ्ञा-&#xA;विमुत्तिञाणप्पभुतीहि युत्तो।&#xA;खेत्तं जनानं कुसलत्थिकानम्।&#xA;तमरियसङ्घं सिरसा नमामि॥&#xA;इच्चेवमच्चन्तनमस्सनेय्यम्।&#xA;नमस्समानो रतनत्तयं यम्।&#xA;पुञ्ञाभिसन्दं विपुलं अलत्थम्।&#xA;तस्सानुभावेन हतन्तरायो॥&#xA;यस्मिं ठिते सासनमट्ठितस्स।&#xA;पतिट्ठितं होति सुसण्ठितस्स।&#xA;तं वण्णयिस्सं विनयं अमिस्सम्।&#xA;निस्साय पुब्बाचरियानुभावं॥&#xA;कामञ्च पुब्बाचरियासभेहि।&#xA;ञाणम्बुनिद्धोतमलासवेहि।</description>
    </item>
    <item>
      <title>०१. पाराजिककण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/01_pArAjikakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/01_pArAjikakaNDam/</guid>
      <description>१. पाराजिककण्डम्&#xA;१. पठमपाराजिकम्&#xA;सुदिन्नभाणवारवण्णना २४. इतो परं तेन खो पन समयेन वेसालिया अविदूरेतिआदि येभुय्येन उत्तानत्थम्। तस्मा अनुपदवण्णनं पहाय यत्थ यत्थ वत्तब्बं अत्थि, तं तदेव वण्णयिस्साम। कलन्दगामोति कलन्दका वुच्चन्ति काळका, तेसं वसेन लद्धनामो गामो। कलन्दपुत्तोति गामवसेन लद्धनामस्स राजसम्मतस्स चत्तालीसकोटिविभवस्स कलन्दसेट्ठिनो पुत्तो। यस्मा पन तस्मिं गामे अञ्ञेपि कलन्दनामका मनुस्सा अत्थि, तस्मा कलन्दपुत्तोति वत्वा पुन सेट्ठिपुत्तोति वुत्तम्। सम्बहुलेहीति बहुकेहि। सहायकेहीति सुखदुक्खानि सह आयन्ति उपगच्छन्तीति सहाया, सहाया एव सहायका, तेहि सहायकेहि। सद्धिन्ति एकतो। केनचिदेव करणीयेनाति केनचिदेव भण्डप्पयोजनउद्धारसारणादिना किच्चेन; कत्तिकनक्खत्तकीळाकिच्चेनातिपि वदन्ति। भगवा हि कत्तिकजुण्हपक्खे वेसालिं सम्पापुणि। कत्तिकनक्खत्तकीळा चेत्थ उळारा होति। तदत्थं गतोति वेदितब्बो।</description>
    </item>
    <item>
      <title>०२. सङ्घादिसेसकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/02_sanghAdisesakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/02_sanghAdisesakaNDam/</guid>
      <description>२. सङ्घादिसेसकण्डम्&#xA;१. सुक्कविस्सट्ठिसिक्खापदवण्णना यं पाराजिककण्डस्स, सङ्गीतं समनन्तरम्।&#xA;तस्स तेरसकस्सायमपुब्बपदवण्णना॥&#xA;२३४. तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे। तेन खो पन समयेन आयस्मा सेय्यसको अनभिरतो ब्रह्मचरियं चरतीति एत्थ आयस्माति पियवचनम्। सेय्यसकोति तस्स भिक्खुनो नामम्। अनभिरतोति विक्खित्तचित्तो कामरागपरिळाहेन परिडय्हमानो न पन गिहिभावं पत्थयमानो। सो तेन किसो होतीति सो सेय्यसको तेन अनभिरतभावेन किसो होति।&#xA;अद्दसा खो आयस्मा उदायीति एत्थ उदायीति तस्स थेरस्स नामं, अयञ्हि सेय्यसकस्स उपज्झायो लाळुदायी नाम भन्तमिगसप्पटिभागो निद्दारामतादिमनुयुत्तानं अञ्ञतरो लोलभिक्खु। कच्चि नो त्वन्ति कच्चि नु त्वम्। यावदत्थं भुञ्जातिआदीसु यावता अत्थोति यावदत्थम्। इदं वुत्तं होति – यावता ते भोजनेन अत्थो यत्तकं त्वं इच्छसि तत्तकं भुञ्ज, यत्तकं कालं रत्तिं वा दिवा वा सुपितुं इच्छसि तत्तकं सुप, मत्तिकादीहि कायं उब्बट्टेत्वा चुण्णादीहि घंसित्वा यत्तकं न्हानं इच्छसि तत्तकं न्हाय, उद्देसेन वा परिपुच्छाय वा वत्तपटिपत्तिया वा कम्मट्ठानेन वा अत्थो नत्थीति। यदा ते अनभिरति उप्पज्जतीति यस्मिं काले तव कामरागवसेन उक्कण्ठितता विक्खित्तचित्तता उप्पज्जति। रागो चित्तं अनुद्धंसेतीति कामरागो चित्तं धंसेति पधंसेति विक्खिपति चेव मिलापेति च। तदा हत्थेन उपक्कमित्वा असुचिं मोचेहीति तस्मिं काले हत्थेन वायमित्वा असुचिमोचनं करोहि, एवञ्हि ते चित्तेकग्गता भविस्सति। इति तं उपज्झायो अनुसासि यथा तं बालो बालं मगो मगम्।</description>
    </item>
    <item>
      <title>०३. अनियतकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/03_aniyatakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/03_aniyatakaNDam/</guid>
      <description>३. अनियतकण्डम्&#xA;१. पठमअनियतसिक्खापदवण्णना ४४३. तेन समयेन बुद्धो भगवाति पठमअनियतसिक्खापदम्। तत्थ कालयुत्तं समुल्लपन्तोति कालं सल्लक्खेत्वा यदा न अञ्ञो कोचि समीपेन गच्छति वा आगच्छति वा तदा तदनुरूपं ‘‘कच्चि न उक्कण्ठसि, न किलमसि, न छातासी’’तिआदिकं गेहस्सितं कथं कथेन्तो। कालयुत्तं धम्मं भणन्तोति कालं सल्लक्खेत्वा यदा अञ्ञो कोचि समीपेन गच्छति वा आगच्छति वा तदा तदनुरूपं ‘‘उपोसथं करेय्यासि, सलाकभत्तं ददेय्यासी’’तिआदिकं धम्मकथं कथेन्तो।&#xA;बहू धीतरो च पुत्ता च अस्साति बहुपुत्ता। तस्सा किर दस पुत्ता दस धीतरो अहेसुं, बहू नत्तारो अस्साति बहुनत्ता। यथेव हि तस्सा एवमस्सा पुत्तधीतानम्पि वीसति वीसति दारका अहेसुं, इति सा वीसुत्तरचतुसतपुत्तनत्तपरिवारा अहोसि। अभिमङ्गलसम्मताति उत्तममङ्गलसम्मता। यञ्ञेसूति दानप्पदानेसु। छणेसूति आवाहविवाहमङ्गलादीसु अन्तरुस्सवेसु। उस्सवेसूति आसाळ्हीपवारणनक्खत्तादीसु महुस्सवेसु। पठमं भोजेन्तीति ‘‘इमेपि दारका तया समानायुका निरोगा होन्तू’’ति आयाचन्ता पठमंयेव भोजेन्ति, येपि सद्धा होन्ति पसन्ना, तेपि भिक्खू भोजेत्वा तदनन्तरं सब्बपठमं तंयेव भोजेन्ति। नादियीति तस्सा वचनं न आदियि, न गण्हि, न वा आदरमकासीति अत्थो।</description>
    </item>
    <item>
      <title>०४. निस्सग्गियकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/04_nissaggiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/04_nissaggiyakaNDam/</guid>
      <description>४. निस्सग्गियकण्डम्&#xA;१. चीवरवग्गो&#xA;१. पठमकथिनसिक्खापदवण्णना तिंस निस्सग्गिया धम्मा, ये वुत्ता समिताविना।&#xA;तेसं दानि करिस्सामि, अपुब्बपदवण्णनं॥&#xA;४५९. तेन समयेन बुद्धो भगवा वेसालियं विहरति गोतमके चेतिये। तेन खो पन समयेन भगवता भिक्खूनं तिचीवरं अनुञ्ञातं होतीति एत्थ तिचीवरन्ति अन्तरवासको उत्तरासङ्गो सङ्घाटीति इदं चीवरत्तयं परिभुञ्जितुं अनुञ्ञातं होति। यत्थ पनेतं अनुञ्ञातं, यदा च अनुञ्ञातं, येन च कारणेन अनुञ्ञातं, तं सब्बं चीवरक्खन्धके जीवकवत्थुस्मिं (महाव॰ ३२६ आदयो) आगतमेव। अञ्ञेनेव तिचीवरेन गामं पविसन्तीति येन विहारे अच्छन्ति न्हानञ्च ओतरन्ति, ततो अञ्ञेन, एवं दिवसे दिवसे नव चीवरानि धारेन्ति।</description>
    </item>
    <item>
      <title>१ वेरञ्जकण्डवण्णना</title>
      <link>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/1_veranjakaNDavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/01_pArAjikakaNDa-aTThakathA/1_veranjakaNDavaNNanA/</guid>
      <description>वेरञ्जकण्डवण्णना&#xA;१. इदानि&#xA;‘‘तेनातिआदिपाठस्स, अत्थं नानप्पकारतो।&#xA;दस्सयन्तो करिस्सामि, विनयस्सत्थवण्णन’’न्ति॥&#xA;वुत्तत्ता तेन समयेन बुद्धो भगवातिआदीनं अत्थवण्णनं करिस्सामि। सेय्यथिदं – तेनाति अनियमनिद्देसवचनम्। तस्स सरूपेन अवुत्तेनपि अपरभागे अत्थतो सिद्धेन येनाति इमिना वचनेन पटिनिद्देसो कातब्बो। अपरभागे हि विनयपञ्ञत्तियाचनहेतुभूतो आयस्मतो सारिपुत्तस्स परिवितक्को सिद्धो। तस्मा येन समयेन सो परिवितक्को उदपादि, तेन समयेन बुद्धो भगवा वेरञ्जायं विहरतीति एवमेत्थ सम्बन्धो वेदितब्बो। अयञ्हि सब्बस्मिम्पि विनये युत्ति, यदिदं यत्थ यत्थ ‘‘तेना’’ति वुच्चति तत्थ तत्थ पुब्बे वा पच्छा वा अत्थतो सिद्धेन ‘‘येना’’ति इमिना वचनेन पटिनिद्देसो कातब्बोति।</description>
    </item>
  </channel>
</rss>
