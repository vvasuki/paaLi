<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ खुद्दकपाठ-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/</link>
    <description>Recent content in &#43;०१ खुद्दकपाठ-अट्ठकथा on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/index.xml" rel="self" type="application/rss+xml" />
    <item>
      <title>०० गन्थारम्भकथा</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥&#xA;खुद्दकनिकाये&#xA;खुद्दकपाठ-अट्ठकथा&#xA;गन्थारम्भकथा&#xA;बुद्धं सरणं गच्छामि।&#xA;धम्मं सरणं गच्छामि।&#xA;सङ्घं सरणं गच्छामीति॥&#xA;अयं सरणगमननिद्देसो खुद्दकानं आदि।&#xA;इमस्स दानि अत्थं परमत्थजोतिकाय खुद्दकट्ठकथाय विवरितुं विभजितुं उत्तानीकातुं इदं वुच्चति –&#xA;उत्तमं वन्दनेय्यानं, वन्दित्वा रतनत्तयम्।&#xA;खुद्दकानं करिस्सामि, केसञ्चि अत्थवण्णनं॥&#xA;खुद्दकानं गम्भीरत्ता, किञ्चापि अतिदुक्करा।&#xA;वण्णना मादिसेनेसा, अबोधन्तेन सासनं॥&#xA;अज्जापि तु अब्बोच्छिन्नो, पुब्बाचरियनिच्छयो।&#xA;तथेव च ठितं यस्मा, नवङ्गं सत्थुसासनं॥&#xA;तस्माहं कातुमिच्छामि, अत्थसंवण्णनं इमम्।&#xA;सासनञ्चेव निस्साय, पोराणञ्च विनिच्छयं॥&#xA;सद्धम्मबहुमानेन, नात्तुक्कंसनकम्यता।&#xA;नाञ्ञेसं वम्भनत्थाय, तं सुणाथ समाहिताति॥</description>
    </item>
    <item>
      <title>०१. सरणत्तयवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/01_saraNattayavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/01_saraNattayavaNNanA/</guid>
      <description>१. सरणत्तयवण्णना&#xA;बुद्धविभावना इदानि यं वुत्तं ‘‘बुद्धं सरणगमनं, गमकञ्च विभावये’’ति, तत्थ सब्बधम्मेसु अप्पटिहतञाणनिमित्तानुत्तरविमोक्खाधिगमपरिभावितं खन्धसन्तानमुपादाय, पञ्ञत्तितो सब्बञ्ञुतञ्ञाणपदट्ठानं वा सच्चाभिसम्बोधिमुपादाय पञ्ञत्तितो सत्तविसेसो बुद्धो। यथाह –&#xA;‘‘बुद्धोति यो सो भगवा सयम्भू अनाचरियको पुब्बे अननुस्सुतेसु धम्मेसु सामं सच्चानि अभिसम्बुज्झि, तत्थ च सब्बञ्ञुतं पत्तो, बलेसु च वसीभाव’’न्ति (महानि॰ १९२; चूळनि॰ पारायनत्थुतिगाथानिद्देस ९७; पटि॰ म॰ १.१६१)।&#xA;अयं ताव अत्थतो बुद्धविभावना।&#xA;ब्यञ्जनतो पन ‘‘बुज्झिताति बुद्धो, बोधेताति बुद्धो’’ति एवमादिना नयेन वेदितब्बो। वुत्तञ्चेतं –&#xA;‘‘बुद्धोति केनट्ठेन बुद्धो? बुज्झिता सच्चानीति बुद्धो, बोधेता पजायाति बुद्धो, सब्बञ्ञुताय बुद्धो, सब्बदस्साविताय बुद्धो, अनञ्ञनेय्यताय बुद्धो, विकसिताय बुद्धो, खीणासवसङ्खातेन बुद्धो, निरुपक्किलेससङ्खातेन बुद्धो, एकन्तवीतरागोति बुद्धो, एकन्तवीतदोसोति बुद्धो, एकन्तवीतमोहोति बुद्धो, एकन्तनिक्किलेसोति बुद्धो, एकायनमग्गं गतोति बुद्धो, एको अनुत्तरं सम्मासम्बोधिं अभिसम्बुद्धोति बुद्धो, अबुद्धिविहतत्ता बुद्धिपटिलाभा बुद्धो। बुद्धोति नेतं नामं मातरा कतं, न पितरा कतं, न भातरा कतं, न भगिनिया कतं, न मित्तामच्चेहि कतं, न ञातिसालोहितेहि कतं, न समणब्राह्मणेहि कतं, न देवताहि कतं, विमोक्खन्तिकमेतं बुद्धानं भगवन्तानं बोधिया मूले सह सब्बञ्ञुतञ्ञाणस्स पटिलाभा सच्छिका पञ्ञत्ति यदिदं बुद्धो’’ति (महानि॰ १९२; चूळनि॰ पारायनत्थुतिगाथानिद्देस ९७; पटि॰ म॰ १.</description>
    </item>
    <item>
      <title>०२. सिक्खापदवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/02_sikkhApadavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/02_sikkhApadavaNNanA/</guid>
      <description>२. सिक्खापदवण्णना&#xA;सिक्खापदपाठमातिका एवं सरणगमनेहि सासनोतारं दस्सेत्वा सासनं ओतिण्णेन उपासकेन वा पब्बजितेन वा येसु सिक्खापदेसु पठमं सिक्खितब्बं, तानि दस्सेतुं निक्खित्तस्स सिक्खापदपाठस्स इदानि वण्णनत्थं अयं मातिका –&#xA;‘‘येन यत्थ यदा यस्मा, वुत्तानेतानि तं नयम्।&#xA;वत्वा कत्वा ववत्थानं, साधारणविसेसतो॥&#xA;‘‘पकतिया च यं वज्जं, वज्जं पण्णत्तिया च यम्।&#xA;ववत्थपेत्वा तं कत्वा, पदानं ब्यञ्जनत्थतो॥&#xA;‘‘साधारणानं सब्बेसं, साधारणविभावनम्।&#xA;अथ पञ्चसु पुब्बेसु, विसेसत्थप्पकासतो॥&#xA;‘‘पाणातिपातपभुति-हेकतानानतादितो।&#xA;आरम्मणादानभेदा, महासावज्जतो तथा॥&#xA;‘‘पयोगङ्गसमुट्ठाना, वेदनामूलकम्मतो।&#xA;विरमतो च फलतो, विञ्ञातब्बो विनिच्छयो॥&#xA;‘‘योजेतब्बं ततो युत्तं, पच्छिमेस्वपि पञ्चसु।</description>
    </item>
    <item>
      <title>०३. द्वत्तिंसाकारवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/03_dvattiMsAkAravaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/03_dvattiMsAkAravaNNanA/</guid>
      <description>३. द्वत्तिंसाकारवण्णना&#xA;पदसम्बन्धवण्णना इदानि यदिदं एवं दसहि सिक्खापदेहि परिसुद्धपयोगस्स सीले पतिट्ठितस्स कुलपुत्तस्स आसयपरिसुद्धत्थं चित्तभावनत्थञ्च अञ्ञत्र बुद्धुप्पादा अप्पवत्तपुब्बं सब्बतित्थियानं अविसयभूतं तेसु तेसु सुत्तन्तेसु –&#xA;‘‘एकधम्मो, भिक्खवे, भावितो बहुलीकतो महतो संवेगाय संवत्तति। महतो अत्थाय संवत्तति। महतो योगक्खेमाय संवत्तति। महतो सतिसम्पजञ्ञाय संवत्तति। ञाणदस्सनप्पटिलाभाय संवत्तति। दिट्ठधम्मसुखविहाराय संवत्तति। विज्जाविमुत्तिफलसच्छिकिरियाय संवत्तति। कतमो एकधम्मो? कायगता सति। अमतं ते, भिक्खवे, न परिभुञ्जन्ति, ये कायगतासतिं न परिभुञ्जन्ति। अमतं ते, भिक्खवे, परिभुञ्जन्ति, ये कायगतासतिं परिभुञ्जन्ति। अमतं तेसं, भिक्खवे, अपरिभुत्तं परिभुत्तं, परिहीनं अपरिहीनं, विरद्धं आरद्धं, येसं कायगता सति आरद्धा’’ति। (अ॰ नि॰ १.</description>
    </item>
    <item>
      <title>०४. कुमारपञ्हवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/04_kumArapa~nhavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/04_kumArapa~nhavaNNanA/</guid>
      <description>४. कुमारपञ्हवण्णना&#xA;अट्ठुप्पत्ति इदानि एकं नाम किन्ति एवमादीनं कुमारपञ्हानं अत्थवण्णनाक्कमो अनुप्पत्तो। तेसं अट्ठुप्पत्तिं इध निक्खेपप्पयोजनञ्च वत्वा वण्णनं करिस्साम –&#xA;अट्ठुप्पत्ति ताव नेसं सोपाको नाम भगवतो महासावको अहोसि। तेनायस्मता जातिया सत्तवस्सेनेव अञ्ञा आराधिता, तस्स भगवा पञ्हब्याकरणेन उपसम्पदं अनुञ्ञातुकामो अत्तना अधिप्पेतत्थानं पञ्हानं ब्याकरणसमत्थतं पस्सन्तो ‘‘एकं नाम कि’’न्ति एवमादिना पञ्हे पुच्छि। सो ब्याकासि। तेन च ब्याकरणेन भगवतो चित्तं आराधेसि। साव तस्सायस्मतो उपसम्पदा अहोसि।&#xA;अयं तेसं अट्ठुप्पत्ति।&#xA;निक्खेपप्पयोजनम् यस्मा पन सरणगमनेहि बुद्धधम्मसङ्घानुस्सतिवसेन चित्तभावना, सिक्खापदेहि सीलभावना, द्वत्तिंसाकारेन च कायभावना पकासिता, तस्मा इदानि नानप्पकारतो पञ्ञाभावनामुखदस्सनत्थं इमे पञ्हब्याकरणा इध निक्खित्ता। यस्मा वा सीलपदट्ठानो समाधि, समाधिपदट्ठाना च पञ्ञा; यथाह – ‘‘सीले पतिट्ठाय नरो सपञ्ञो, चित्तं पञ्ञञ्च भावय’’न्ति (सं॰ नि॰ १.</description>
    </item>
    <item>
      <title>०५. मङ्गलसुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/05_mangalasuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/05_mangalasuttavaNNanA/</guid>
      <description>५. मङ्गलसुत्तवण्णना&#xA;निक्खेपप्पयोजनम् इदानि कुमारपञ्हानन्तरं निक्खित्तस्स मङ्गलसुत्तस्स अत्थवण्णनाक्कमो अनुप्पत्तो, तस्स इध निक्खेपप्पयोजनं वत्वा अत्थवण्णनं करिस्साम। सेय्यथिदं – इदञ्हि सुत्तं इमिना अनुक्कमेन भगवता अवुत्तम्पि य्वायं सरणगमनेहि सासनोतारो, सिक्खापदद्वत्तिंसाकारकुमारपञ्हेहि च सीलसमाधिपञ्ञाप्पभेदनयो दस्सितो, सब्बोपेस परममङ्गलभूतो, यतो मङ्गलत्थिकेन एत्थेव अभियोगो कातब्बो, सो चस्स मङ्गलभावो इमिना सुत्तानुसारेन वेदितब्बोति दस्सनत्थं वुत्तम्।&#xA;इदमस्स इध निक्खेपप्पयोजनम्।&#xA;पठममहासङ्गीतिकथा एवं निक्खित्तस्स पनस्स अत्थवण्णनत्थं अयं मातिका –&#xA;‘‘वुत्तं येन यदा यस्मा, चेतं वत्वा इमं विधिम्।&#xA;एवमिच्चादिपाठस्स, अत्थं नानप्पकारतो॥&#xA;‘‘वण्णयन्तो समुट्ठानं, वत्वा यं यत्थ मङ्गलम्।</description>
    </item>
    <item>
      <title>०६. रतनसुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/06_ratanasuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/06_ratanasuttavaNNanA/</guid>
      <description>६. रतनसुत्तवण्णना&#xA;निक्खेपप्पयोजनम् इदानि यानीध भूतानीतिएवमादिना मङ्गलसुत्तानन्तरं निक्खित्तस्स रतनसुत्तस्स अत्थवण्णनाक्कमो अनुप्पत्तो। तस्स इध निक्खेपप्पयोजनं वत्वा ततो परं सुपरिसुद्धेन तित्थेन नदितळाकादीसु सलिलज्झोगाहणमिव सुपरिसुद्धेन निदानेन इमस्स सुत्तस्स अत्थज्झोगाहणं दस्सेतुं –&#xA;‘‘येन वुत्तं यदा यत्थ, यस्मा चेतं इमं नयम्।&#xA;पकासेत्वान एतस्स, करिस्सामत्थवण्णनं’’॥&#xA;तत्थ यस्मा मङ्गलसुत्तेन अत्तरक्खा अकल्याणकरणकल्याणाकरणपच्चयानञ्च आसवानं पटिघातो दस्सितो, इमञ्च सुत्तं परारक्खं अमनुस्सादिपच्चयानञ्च आसवानं पटिघातं साधेति, तस्मा तदनन्तरं निक्खित्तं सियाति।&#xA;इदं तावस्स इध निक्खेपप्पयोजनम्।&#xA;वेसालिवत्थु इदानि ‘‘येन वुत्तं यदा यत्थ, यस्मा चेत’’न्ति एत्थाह ‘‘केन पनेतं सुत्तं वुत्तं, कदा कत्थ, कस्मा च वुत्त’’न्ति। वुच्चते – इदञ्हि भगवता एव वुत्तं, न सावकादीहि। तञ्च यदा दुब्भिक्खादीहि उपद्दवेहि उपद्दुताय वेसालिया लिच्छवीहि राजगहतो याचित्वा भगवा वेसालिं आनीतो, तदा वेसालियं तेसं उपद्दवानं पटिघातत्थाय वुत्तन्ति। अयं तेसं पञ्हानं सङ्खेपविस्सज्जना। वित्थारतो पन वेसालिवत्थुतो पभुति पोराणेहि वण्णीयति।</description>
    </item>
    <item>
      <title>०७. तिरोकुट्टसुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/07_tirokuTTasuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/07_tirokuTTasuttavaNNanA/</guid>
      <description>७. तिरोकुट्टसुत्तवण्णना&#xA;निक्खेपप्पयोजनम् इदानि ‘‘तिरोकुट्टेसु तिट्ठन्ती’’तिआदिना रतनसुत्तानन्तरं निक्खित्तस्स तिरोकुट्टसुत्तस्स अत्थवण्णनाक्कमो अनुप्पत्तो, तस्स इध निक्खेपप्पयोजनं वत्वा अत्थवण्णनं करिस्साम।&#xA;तत्थ इदञ्हि तिरोकुट्टं इमिना अनुक्कमेन भगवता अवुत्तम्पि यायं इतो पुब्बे नानप्पकारेन कुसलकम्मपटिपत्ति दस्सिता, तत्थ पमादं आपज्जमानो निरयतिरच्छानयोनीहि विसिट्ठतरेपि ठाने उप्पज्जमानो यस्मा एवरूपेसु पेतेसु उप्पज्जति, तस्मा न एत्थ पमादो करणीयोति दस्सनत्थं, येहि च भूतेहि उपद्दुताय वेसालिया उपद्दववूपसमनत्थं रतनसुत्तं वुत्तं, तेसु एकच्चानि एवरूपानीति दस्सनत्थं वा वुत्तन्ति।&#xA;इदमस्स इध निक्खेपप्पयोजनं वेदितब्बम्।&#xA;अनुमोदनाकथा यस्मा पनस्स अत्थवण्णना –</description>
    </item>
    <item>
      <title>०८. निधिकण्डसुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/08_nidhikaNDasuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/08_nidhikaNDasuttavaNNanA/</guid>
      <description>८. निधिकण्डसुत्तवण्णना&#xA;निक्खेपकारणम् इदानि यदिदं तिरोकुट्टानन्तरं ‘‘निधिं निधेति पुरिसो’’तिआदिना निधिकण्डं निक्खित्तं, तस्स –&#xA;‘‘भासित्वा निधिकण्डस्स, इध निक्खेपकारणम्।&#xA;अट्ठुप्पत्तिञ्च दीपेत्वा, करिस्सामत्थवण्णनं’’॥&#xA;तत्थ इध निक्खेपकारणं तावस्स एवं वेदितब्बम्। इदञ्हि निधिकण्डं भगवता इमिना अनुक्कमेन अवुत्तम्पि यस्मा अनुमोदनवसेन वुत्तस्स तिरोकुट्टस्स मिथुनभूतं, तस्मा इध निक्खित्तम्। तिरोकुट्टेन वा पुञ्ञविरहितानं विपत्तिं दस्सेत्वा इमिना कतपुञ्ञानं सम्पत्तिदस्सनत्थम्पि इदं इध निक्खित्तन्ति वेदितब्बम्। इदमस्स इध निक्खेपकारणम्।&#xA;सुत्तट्ठुप्पत्ति अट्ठुप्पत्ति पनस्स – सावत्थियं किर अञ्ञतरो कुटुम्बिको अड्ढो महद्धनो महाभोगो। सो च सद्धो होति पसन्नो, विगतमलमच्छेरेन चेतसा अगारं अज्झावसति। सो एकस्मिं दिवसे बुद्धप्पमुखस्स भिक्खुसङ्घस्स दानं देति। तेन च समयेन राजा धनत्थिको होति, सो तस्स सन्तिके पुरिसं पेसेसि ‘‘गच्छ, भणे, इत्थन्नामं कुटुम्बिकं आनेही’’ति। सो गन्त्वा तं कुटुम्बिकं आह ‘‘राजा तं गहपति आमन्तेती’’ति। कुटुम्बिको सद्धादिगुणसमन्नागतेन चेतसा बुद्धप्पमुखं भिक्खुसङ्घं परिविसन्तो आह ‘‘गच्छ, भो पुरिस, पच्छा आगमिस्सामि, इदानि तावम्हि निधिं निधेन्तो ठितो’’ति। अथ भगवा भुत्तावी पवारितो तमेव पुञ्ञसम्पदं परमत्थतो निधीति दस्सेतुं तस्स कुटुम्बिकस्स अनुमोदनत्थं ‘‘निधिं निधेति पुरिसो’’ति इमा गाथायो अभासि। अयमस्स अट्ठुप्पत्ति।</description>
    </item>
    <item>
      <title>०९. मेत्तसुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/09_mettasuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/05_khuddakanikAya/01_khuddakapATha-aTThakathA/09_mettasuttavaNNanA/</guid>
      <description>९. मेत्तसुत्तवण्णना&#xA;निक्खेपप्पयोजनम् इदानि निधिकण्डानन्तरं निक्खित्तस्स मेत्तसुत्तस्स वण्णनाक्कमो अनुप्पत्तो। तस्स इध निक्खेपप्पयोजनं वत्वा ततो परं –&#xA;‘‘येन वुत्तं यदा यत्थ, यस्मा चेतेस दीपना।&#xA;निदानं सोधयित्वास्स, करिस्सामत्थवण्णनं’’॥&#xA;तत्थ यस्मा निधिकण्डेन दानसीलादिपुञ्ञसम्पदा वुत्ता, सा च सत्तेसु मेत्ताय कताय महप्फला होति याव बुद्धभूमिं पापेतुं समत्था, तस्मा तस्सा पुञ्ञसम्पदाय उपकारदस्सनत्थं, यस्मा वा सरणेहि सासने ओतरित्वा सिक्खापदेहि सीले पतिट्ठितानं द्वत्तिंसाकारेन रागप्पहानसमत्थं, कुमारपञ्हेन मोहप्पहानसमत्थञ्च कम्मट्ठानं दस्सेत्वा, मङ्गलसुत्तेन तस्स पवत्तिया मङ्गलभावो अत्तरक्खा च, रतनसुत्तेन तस्सानुरूपा पररक्खा, तिरोकुट्टेन रत्तनसुत्ते वुत्तभूतेसु एकच्चभूतदस्सनं वुत्तप्पकाराय पुञ्ञसम्पत्तिया पमज्जन्तानं विपत्ति च, निधिकण्डेन तिरोकुट्टे वुत्तविपत्तिपटिपक्खभूता सम्पत्ति च दस्सिता, दोसप्पहानसमत्थं पन कम्मट्ठानं अदस्सितमेव, तस्मा तं दोसप्पहानसमत्थं कम्मट्ठानं दस्सेतुं इदं मेत्तसुत्तं इध निक्खित्तम्। एवञ्हि सुपरिपूरो होति खुद्दकपाठोति इदमस्स इध निक्खेपप्पयोजनम्।</description>
    </item>
  </channel>
</rss>
