<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ खुद्दसिक्खा-मूलसिक्खा on पाळिषु विश्वासटिप्पणयो</title>
    <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/</link>
    <description>Recent content in &#43;१३ खुद्दसिक्खा-मूलसिक्खा on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    <atom:link href="https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/index.xml" rel="self" type="application/rss+xml" />
    <item>
      <title>० खुद्दसिक्खा</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/0_khuddasikkhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/0_khuddasikkhA/</guid>
      <description>॥ नमो तस्स भगवतो अरहतो सम्मासम्बुद्धस्स॥&#xA;खुद्दसिक्खा-मूलसिक्खा&#xA;खुद्दसिक्खा&#xA;गन्थारम्भकथा&#xA;(क)&#xA;आदितो उपसम्पन्न-सिक्खितब्बं समातिकम्।&#xA;खुद्दसिक्खं पवक्खामि, वन्दित्वा रतनत्तयं॥&#xA;तत्रायं मातिका –&#xA;(ख)&#xA;पाराजिका च चत्तारो, गरुका नव चीवरम्।&#xA;रजनानि च पत्तो च, थालका च पवारणा॥&#xA;(ग)&#xA;कालिका च पटिग्गाहो, मंसेसु च अकप्पियम्।&#xA;निस्सग्गियानि पाचित्ति, समणकप्प भूमियो॥&#xA;(घ)&#xA;उपज्झाचरियवत्तानि, वच्चप्पस्सावठानिकम्।&#xA;आपुच्छकरणं नग्गो, न्हानकप्पो अवन्दियो॥&#xA;(ङ)&#xA;चम्मं उपाहना चेव, अनोलोकियमञ्जनी।&#xA;अकप्पियसयनानि, समानासनिकोपि च॥&#xA;(च)&#xA;असंवासिको च कम्मं, मिच्छाजीवविवज्जना।&#xA;वत्तं विकप्पना चेव, निस्सयो कायबन्धनं॥</description>
    </item>
    <item>
      <title>१ खुद्दसिक्खा-पुराणटीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/1_khuddasikkhA-purANaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/1_khuddasikkhA-purANaTIkA/</guid>
      <description>खुद्दसिक्खा-पुराणटीका&#xA;गन्थारम्भकथा&#xA;यो चिरं दीघमद्धानं, विदित्वा दुक्खितं जनम्।&#xA;तथापि नावबुज्झन्तमनुकम्पाय चोदितो॥&#xA;बोधाय पणिधिं कत्वा, पत्तो सम्बोधिमुत्तमम्।&#xA;तस्स पादे नमस्सित्वा, धम्मं सङ्घञ्च साधुकं॥&#xA;पुब्बाचरियपादेसु, ठपेत्वा सीसमत्तनो।&#xA;थेरेन धम्मसिरिना, थिरसीलेन या कता॥&#xA;‘‘आदितो उपसम्पन्नसिक्खितब्ब’’न्तिआदिना।&#xA;खुद्दसिक्खा समासेन, तस्सा अत्थविनिच्छयं॥&#xA;लिखिस्सामि हितत्थाय, आदिकम्मिकभिक्खुनम्।&#xA;तत्थ युत्तं गहेतब्बमयुत्तं तुज्झितब्बकन्ति।&#xA;गन्थारम्भकथावण्णना&#xA;(क) एत्थाह – कतमा खुद्दसिक्खा, कथं सिक्खितब्बा, कस्मा सिक्खितब्बा, के सिक्खन्ति, के सिक्खितसिक्खाति? वुच्चते – अधिसीलअधिचित्तअधिपञ्ञावसेन तिस्सो सिक्खा, गन्थवसेनेत्थ सङ्खिपित्वा वुत्तत्ता तद्दीपनो गन्थो ‘‘खुद्दसिक्खा’’ति वुच्चति, अथ वा ‘‘खुद्दं अनेलकं मधुपटल’’न्तिआदीनि विय सिक्खाकामानं मधुरताय खुद्दा च ता सिक्खा चाति खुद्दसिक्खा, अथ वा ‘‘खुद्दपुत्तम्हि समण पोस म’’न्तिआदीसु विय बहुविधत्तापि खुद्दा च ता सिक्खितब्बतो सिक्खा चाति खुद्दसिक्खा। अधिसीलसिक्खा पनेत्थ चारित्तवारित्तवसेन दुविधम्पि सीलं यथानुसिट्ठं पटिपज्जमानेन तप्पटिपक्खे किलेसे तदङ्गप्पहानवसेन पजहन्तेन सिक्खितब्बा, अधिचित्तसिक्खा पन यथावुत्तेसु आरम्मणेसु अभियोगकरणवसेन झानप्पटिपक्खानं नीवरणगणानं विक्खम्भनप्पहानं कुरुमानेन सिक्खितब्बा, अधिपञ्ञासिक्खा पन यथानुरूपं समुच्छेदवसेन सानुसये किलेसे समुच्छिन्दन्तेन सिक्खितब्बा।</description>
    </item>
    <item>
      <title>२ खुद्दसिक्खा-अभिनवटीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/2_khuddasikkhA-abhinavaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/2_khuddasikkhA-abhinavaTIkA/</guid>
      <description>खुद्दसिक्खा-अभिनवटीका&#xA;गन्थारम्भकथा&#xA;तिलोकतिलकं वन्दे, सद्धम्मामतनिम्मितम्।&#xA;संसुट्ठुकतसम्भत्तिं, जिनं जनमनोरमं॥&#xA;सारिपुत्तं महासामिं, नेकसत्थविसारदम्।&#xA;महागुणं महापञ्ञं, नमो मे सिरसा गरुं॥&#xA;खुद्दसिक्खाय टीका या, पुरातना समीरिता।&#xA;न ताय सक्का सक्कच्चं, अत्थो सब्बत्थ ञातवे॥&#xA;ततोनेकगुणानं यो, मञ्जूसा रतनानव।&#xA;सुमङ्गलसनामेन, तेन पञ्ञवता सता॥&#xA;अज्झेसितो यतिन्देन, सदारञ्ञनिवासिना।&#xA;सविनिच्छयमेतिस्सा, करिस्सामत्थवण्णनं॥&#xA;गन्थारम्भकथावण्णना&#xA;(क) एत्थाह – किमत्थमादितोवायं गाथा निक्खित्ता, ननु यथाधिप्पेतमेव पकरणमारभनीयन्ति? वुच्चते – सप्पयोजनत्ता । सप्पयोजनञ्हि तंदस्सनं ताय रतनत्तयप्पणामाभिधेय्यकरणप्पकारप्पयोजनाभिधानसन्दस्सनतो। तानि च पन सप्पयोजनानि अनन्तरायेन गन्थपरिसमापनादिप्पयोजनानमभिनिप्फादनतो। तथा हि सोतूनमत्तनो च यथाधिप्पेतत्थनिप्फादनं रतनत्तयप्पणामकरणप्पयोजनम्। विदिताभिधेय्यस्स गन्थस्स विञ्ञूनमादरणीयता अभिधेय्यकथनप्पयोजनम्। सोतुजनसमुस्साहजननं करणप्पकारप्पयोजनकथनप्पयोजनम्। वोहारसुखता पन अभिधानकथनप्पयोजनम्।</description>
    </item>
    <item>
      <title>३ मूलसिक्खा</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/3_mUlasikkhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/3_mUlasikkhA/</guid>
      <description>मूलसिक्खा&#xA;गन्थारम्भकथा&#xA;नत्वा नाथं पवक्खामि, मूलसिक्खं समासतो।&#xA;भिक्खुना नवकेनादो, मूलभासाय सिक्खितुं॥&#xA;१. पाराजिकनिद्देसो १.&#xA;सं निमित्तं पवेसन्तो, भिक्खु मग्गत्तये चुतो।&#xA;पवेसनट्ठितुद्धार-पविट्ठे चेपि सादियं॥&#xA;२.&#xA;अदिन्नं मानुसं भण्डं, थेय्यायेकेन आदियम्।&#xA;पञ्चवीसावहारेसु, गरुकं चे चुतो भवे॥&#xA;३.&#xA;आदियन्तो हरन्तोव-हरन्तोपिरियापथम्।&#xA;विकोपेन्तो तथा ठाना, चावेन्तोपि पराजिको॥&#xA;४.&#xA;तत्थ नानेकभण्डानं, पञ्चकानं वसा पन।&#xA;अवहारा दसञ्चेति, विञ्ञातब्बा विभाविना॥&#xA;५.&#xA;साहत्थाणत्तिको चेव, निस्सग्गो चात्थसाधको।&#xA;धुरनिक्खेपनञ्चेव, इदं साहत्थपञ्चकं॥&#xA;६.&#xA;पुब्बसहप्पयोगो च, संविधाहरणम्पि च।&#xA;सङ्केतकम्मं निमित्तं, पुब्बप्पयोगपञ्चकं॥&#xA;७.&#xA;थेय्यापसय्हपरिकप्प-प्पटिच्छन्नकुसादिका।</description>
    </item>
    <item>
      <title>४ मूलसिक्खा-टीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/4_mUlasikkhA-TIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/4_mUlasikkhA-TIkA/</guid>
      <description>मूलसिक्खा-टीका&#xA;गन्थारम्भकथा&#xA;सब्बकामददं सब्बरतने रतनत्तयम्।&#xA;उत्तमं उत्तमतरं, वन्दित्वा वन्दनारहं॥&#xA;चरणे ब्रह्मचारीनं, आचरियानं सिरं मम।&#xA;ठपेत्वान करिस्सामि, मूलसिक्खत्थवण्णनं॥&#xA;गन्थारम्भकथावण्णना&#xA;तत्थादो ताव सब्बसक्कतस्स सब्बसत्तुत्तमस्स सत्थुनो पणामं दस्सेन्तो आह ‘‘नत्वा नाथ’’न्त्यादि। नाथं चतूहि नाथङ्गेहि समन्नागतं भगवन्तं नत्वा वन्दित्वा आदो आदिम्हि उपसम्पन्नतो पट्ठाय नवकेन भिक्खुना अधुना पब्बजितेन उपसम्पन्नेन मूलभासाय मागधभासाय सिक्खितुं समासतो सङ्खेपेन मूलसिक्खं अहं पवक्खामीति पिण्डत्थो।&#xA;अयं पन अवयवत्थो – नत्वाति तन्निन्नतप्पोणतप्पब्भारो हुत्वा कायवचीमनोद्वारेहि वन्दित्वाति अत्थो। नाथतीति नाथो, वेनेय्यानं हितसुखं मेत्तायनवसेन आसीसति पत्थेतीति अत्थो, अथ वा नाथति वेनेय्यगते किलेसे उपतापेतीति अत्थो, नाथति वा याचतीति अत्थो। भगवा हि ‘‘साधु, भिक्खवे, भिक्खु कालेन कालं अत्तसम्पत्तिं पच्चवेक्खेय्या’’तिआदिना (अ॰ नि॰ ८.</description>
    </item>
  </channel>
</rss>
